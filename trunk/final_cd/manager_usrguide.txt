Uživatelská a instalační příručka manažerské aplikace
-----------------------------------------------------

Instalace
---------

Pro úspěšnou kompilaci programu je nutné mít v systému nainstalovány následující knihovny ve vývojové verzi.
	libmicrohttpd - 0.4.0
	libcurl - 7.18.2
	libargtable2 - 9

Binární zkompilovaná forma je postačující k veškeré práci. Není nutné provádět žádné další operace.

Spouštěcí parametry
-------------------

Program je možné ovládat sadou vstupních parametrů. Seznam následuje:
	-n - určuje, že instance programu bude poslouchat příchozí asynchronní události.
	--lport <port> - port, na kterém je spuštěn http server pro poslouchání.
	-v <protocol> - verze XML komunikačního protokolu (v současnosti verze 1)
	-a <agent ip> - url či IP adresa brány
	-p <port> - port, na kterém brána poslouchá požadavky
	--password <heslo> - heslo pro danou sadu požadavků
	-m <soubor s daty> - soubor, ve kterém jsou obsaženy požadavky
	--no-listen - nezapne se http server

Aplikace pracuje v několika režimech - běžný dotaz/odpověď; poslouchání asynchronních událostí; poslouchání periodicky
zasílaných dat.

Běžný mód se vyznačuje tím, že v rámci souboru s požadavky uvedeme několik dotazů, které chceme provést. Dále
vstupními parametry specifikujeme agenta, port a heslo a odešleme žádost. Agent odpoví a systém vypíše přijatá data.

Poslouchání asynchronních událostí je specifikováno prvním a druhým přepínačem. Systém neočekává žádný vstupní
soubor s daty, ale pouze spustí HTTP server a poslouchá jakákoliv příchozí data.

Distribution zprávy je možné přijímat poté, co jsme v požadavcích specifikovali nějakou zprávu Subscribe.
Nyní aplikace spustí HTTP server a očekává, že jí bude agent/brána zasílat v daných frekvencích data. Zároveň 
systém čeká na vstup od uživatele, který zadá identifikační číslo daného zápisu, aby mohl ukončit odebírání
těchto informací a zároveň zaslat ukončující zprávu na bránu.

Zde je ještě možnost upravovat daný zápis k zasílání dat. Použijeme-li přepínač --no-listen, systém pouze provede
požadavky v souboru, ale i když je tam přítomna zpráva subscribe, nespustí HTTP server. Tato funkce demonstruje možnou změnu
jednotlivých parametrů zápisu na protokolové bráně.

Struktura příkazového souboru
-----------------------------

Požadavky v datovém souboru definují obsah jedné XML zprávy, kterou zasílá manažer agentovi. Každá řádka
specifikuje jeden příkaz. Je možné specifikovat pouze čtyři požadavky - Discovery, Get, Set, Subscribe.
Každý příkaz má svoji přesně definovanou strukturu, která je odvozena od navrženého protokolu. Jednotlivé
elementy v rámci požadavku jsou odděleny středníkem.

Následný výčet specifikuje jednotlivé možnosti požadavků.

Discovery
--------
discovery;id_zarizeni;

Prvním příkazem se dotážeme na seznam všech zařízení, které brána spravuje. V druhém případě se ptáme na popisné schéma specifického
zařízení.

Get
---
get;id_zarizeni;xpath_vyraz;

V rámci zprávy Get je možné se dotázat pouze jedním XPath výrazem na uzel či skupinu uzlů v datovém stromu.

Set
---
set;id_zarizeni;xpath_vyraz;hodnota;

Zprávou Set je možno nastavit hodnotu jednoho konkrétního uzlu.

Subscribe
---------
subscribe;id_zarizeni;frekvence;distrid;delete;xpath;...

Pro zpracování zprávy Subscribe je nutné definovat, pro které zařízení je tato zpráva určena. Dále specifikujeme frekvenci
zasílání dat. Pro změny či smazání zápisu slouží další dva parametry - distrid, delete - tyto mohou být nezadané a systém
to interpretuje jako novou zprávu. Posledním argumentem je sekvence xpath výrazů, které definují data, jež chceme dostávat.

Argument "delete" je pouze booleovská hodnota. Pro smazání daného zápisu bude nabývat hodnoty 1.

Příklad sekvence požadavků
--------------------------
discovery;0;
get;1;/iso/org/dod/internet/mgmt/mib-2/system/sysDescr;
get;0;/iso/org/dod/internet/mgmt/mib-2/tcp;
subscribe;1;120;;;/iso/org/dod/internet/mgmt/mib-2/tcp;\
  /iso/org/dod/internet/mgmt/mib-2/system;


